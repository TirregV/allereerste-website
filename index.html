<!DOCTYPE html>
<html>
<head>
  <meta charset='utf-8' />
  <title>De botsingen van beschavingen</title>
  <meta name='viewport' content='initial-scale=1,maximum-scale=1,user-scalable=no' />
  <link rel="stylesheet" media="screen" href="https://fontlibrary.org/face/glacial-indifference" type="text/css"/>
  <link rel="stylesheet" href="style.css">
   <div class="topnav">
  <a class="active" href="#index">Home</a>
  <a href="#Podcast">Podcast</a>
  <a href="#Video">Video</a>
  <a href="#Meerweten?">Meer weten?</a>
</div> 
</head>
<body>
  <h1>Ready, set, speel!</h1>
  <p>
    <i>Sid Meier Civilization V</i> is een videospel over de geschiedenis van de mensheid. De speler kiest een beschaving met bijhorende leider om de tand des tijds te doorstaan. Zo komt ook Vader des Vaderlands Willem van Oranje voor. Maar hoe gaat een Amerikaans spel om met de Vaderlandse geschiedenis? Dit project gaat terug naar onze Nederlandsche roots, naar de fundamentele vraag: 'Wie zijn wij?'
  </p>
  <div class="video-container">
    <iframe width="75%" src="https://www.youtube.com/embed/jqzpmUe_E6Y" frameborder="0" allow="autoplay; encrypted-media" allowfullscreen></iframe>
  </div>
  <p>
    Deze experimentele website gaat in op de verschillende speelaspecten van <i>Civilization V</i> met betrekking op Nederland. De speler creëert in de game zijn of haar eigen narratief, maar is gebonden aan de regels van het spel. Forceert het spel een bepaalde speelwijze voor Nederland zodat het 'echte' verleden de waarheid wordt? Of biedt het ruimte voor vele alternatieve feiten?   
  </p>
  <h2>Beginnen, garen bij spinnen, winnen</h2>
  <p>
    In <i>Civilization V</i> zijn meedere overwinningsopties mogelijk. Zo kan de speler overwegen andere (computer)spelers te veroveren met een machtig leger. Een andere optie is om cultureel, economisch of op wetenschappelijk gebied superieur te zijn. En mocht de speler vrienden met iedereen zijn, dan ligt een diplomatieke overwinning voor de hand. 
    En nu weer terug naar de Lage Landen. Heeft het spel het voor elkaar gekregen dat Nederland het bij sommige overwinningen beter doet dan bij andere? En zo ja, hoe komt dat dan? Is hier het verleden gebruikt om bij te schaven of is het pure willekeur? 
  </p>
    Voor dit project komen de disciplines game studies (studie van spel en spelen) en geschiedwetenschap samen om vervolgens te analyseren hoe de verschillende relaties werken tussen videogames en geschiedenis.
  </p>

  <h2>Bestuderend spelen 101</h2>

  <p>
    Tja, een historicus in opleiding die geen oude bronnen gebruikt, maar wel naar het verleden kijkt aan de hand van nieuwe bronnen. Het klinkt als de omgekeerde wereld, maar dat maakt het juist spannend. Welke gereedschappen zijn nodig om  schatten van het verleden uit videogames te kunnen graven?
  <ul>
    <li>Weet wat je speelt</li>
    <li>Weet hoe je moet spelen</li>
    <li>Documenteer, ervaar, leer</li>
  </ul>
  </p>
  <p>
    De stappen klinken vrij hol, maar een korte toelichting kan wonderen verrichten. Het is handig om de context van het gekozen spel in elkaar steekt. Waar en wanneer is de game ontwikkeld? Welk genre is het spel? Hoe is het spel gepromoot? Welke versie van het spel wordt er gebruikt? Dat soort vragen kunnen de bron helpen positioneren. 
  </p>
  <p>
    Weet hoe je moet spelen is zeker ook belangrijk. De speelstrategie hangt ervan af wat je wilt weten. Ben je alleen geïnteresseerd in het narratief van het spel, dan kan je wellicht de moeilijkheidsgraad aanpassen om zo gemakkelijk mogelijk door de game te komen. Of als je wilt weten hoe de overwinningsstrategieën van Nederland werken in <i>Civilization V</i>, moet je het spel meerdere keren spelen om tot resultaten te komen. 
  </p>
  <p>
    En natuurlijk de nieuwsgierige onderzoeker zelf. Laat je onderdompelen door het videospel, maar vergeet geen notities te maken! Ook is het van belang te maken wat voor soort speler de onderzoeker is. Of de onderzoeker nu een ervaren speler is of een totale nieuwkomer, het beïnvloedt de manier hoe een spel gespeeld wordt. 
  </p>
</body>
</html>
